# -*- mode: mandoku-view; -*-
#+TITLE: 二皇甫集
#+DATE: 2015-08-25 00:31:07.410019
#+PROPERTY: ID KR4h0015
#+PROPERTY: BASEEDITION WYG    
#+PROPERTY: JUAN 卷五
<pb:KR4h0015_WYG_005-1a>¶
欽定四庫全書¶
　二皇甫集巻五¶
　　　　　　　　　　　　唐　皇甫冉　撰¶
　　七言律詩¶
　　　三月三日義興李明府後亭泛舟¶
江南煙景復如何聞道新亭更可過處處萟蘭春浦緑¶
萋萋藉草逺山多壺觴湏就陶彭澤時俗猶傳晉永和¶
更使輕橈徐轉去㣲風落日水増波¶
<pb:KR4h0015_WYG_005-1b>¶
　　　送李録事赴饒州¶
北人南去雪紛紛鴈呌汀沙不可聞積水長天隨逺客¶
荒城極浦足寒雲山從建業千峰斷江至潯陽九𣲖分¶
借問督郵纔弱冠府中年少不如君¶
　　　秋夜有懷髙十五兼呈空和尚¶
晩節聞君趨道深結茅栽樹近東林大師幾度曽摩頂¶
髙士何年遂發心北渚三更聞過鴈西城萬里動寒砧¶
不見支公與𤣥度相思擁膝坐長吟¶
<pb:KR4h0015_WYG_005-2a>¶
　　　𤣥元觀送李深李風還奉先華隂¶
此去那知道路遥寒原紫府上迢迢莫持别酒傾瓊液¶
乍唱離歌和鳯簫逺水東流浮落景繚垣西轉失行鑣¶
華山秦塞長相憶無使音塵頓寂寥¶
　　　送錢塘路少府赴制舉¶
公車待詔赴長安客裏新正阻舊歡遲日未能銷野雪¶
晴花偏自犯江寒東溟道路通秦塞北闕威儀識漢官¶
共許郄詵工射䇿恩榮請向一枝看¶
<pb:KR4h0015_WYG_005-2b>¶
　　　酬張二倉曹揚子所居見寄兼呈韓郎中¶
孤雲獨鶴自悠悠别後經年尚泊舟漁父置詞相借問¶
郎官能賦許依投折芳逺寄三春草乗興閒看萬里流¶
莫怪杜門頻乞假不堪扶病拜龍樓¶
　　　使往壽州淮路寄劉長卿¶
榛草荒凉村落空驅馳卒歳亦何功蒹葭曙色蒼蒼逺¶
蟋蟀秋聲處處同鄉路遥知淮浦外故人多在楚雲東¶
日夕煙霜那可道壽陽西去水無窮¶
<pb:KR4h0015_WYG_005-3a>¶
　　　同温丹徒登萬歳樓¶
髙樓獨立(一作/上)思依依極浦遥山合翠㣲江客不堪頻¶
北顧塞鴻何事復南飛丹陽古渡寒煙積𤓰歩空州逺¶
樹稀聞道王師猶轉戰誰能談笑觧重圍¶
　　　宿淮隂南樓酬常伯能¶
淮隂日落上南樓喬木荒城古渡頭浦外野風初入户¶
窗中海月早知秋滄波一望知千里畫角三聲起百憂¶
佇(一作/獨)立分宵絶(一作/逺)来客煩君歩履忽相求¶
<pb:KR4h0015_WYG_005-3b>¶
　　　酬李補闕¶
十年歸客但心傷三徑無人已自荒夕宿靈臺伴煙月¶
晨趨建禮逐衣裳偶因麋鹿隨豐草謬荷鴛鸞借末行¶
縱有諌書猶未獻春風拂地日空長¶
　　　送崔使君赴壽州(一見劉/長卿集)¶
列郡專城分國憂彤䄡皂盖古諸侯仲華遇主年猶少¶
公瑾論兵位已酬草色青青宜建隼蟬聲處處雜鳴騶¶
千里相思如可見淮南木落早驚秋¶
<pb:KR4h0015_WYG_005-4a>¶
　　　館陶李丞舊居¶
盛名天下挹餘芳棄置終身不拜郎詞藻世傳平子賦¶
園林人比鄭公郷門前墜葉浮秋水籬外寒臯帶夕陽¶
日月青松成古木秪應来者為心傷¶
　　　送袁郎中破賊北歸¶
優詔親賢時獨稀中途紫綬換征衣黄香省闥登朝去¶
楊僕樓船振旅歸萬里長聞隨戰角十年不得偃郊扉¶
(闕/)　　　　　　但将詞賦奉恩輝¶
<pb:KR4h0015_WYG_005-4b>¶
　　　寄韋司直(郎士元亦有此/詩未詳誰作)¶
聞君感歎二毛初舊友相邀萬里餘烽戍有時驚暫定¶
甲兵何處可安居客来吳地星霜久家在平陵音信踈¶
昨夜春風還入户登山臨水復何如¶
　　　彭祖井¶
上公旌節在徐方舊井莓苔近寢堂訪古應知彭祖宅¶
得仙何必葛洪鄉清虚不共春池競盥潄偏宜夏日長¶
聞道延年如玉液欲將調鼎獻明光¶
<pb:KR4h0015_WYG_005-5a>¶
　　　秋日東郊作¶
閒看秋水心無事卧對寒林(一作/松)手自栽廬岳髙僧留¶
偈别茅山道士寄書來燕知社日辭巢去菊為重陽冐¶
雨開淺薄將何稱獻納臨岐終日自遲迴¶
　　　送張道士歸茅山謁李尊師¶
向山獨有一人行近洞應逢雙鶴迎常以素書傳子弟¶
還因白石號先生無窮杏樹行時種幾許芝田向月耕¶
師事少君年嵗久欲隨旌節徃層城¶
<pb:KR4h0015_WYG_005-5b>¶
　　　送孔巢父赴河南軍¶
江城相送阻煙波况復新秋一鴈過聞道全師征北虜¶
更言諸將㑹南河邉心杳杳郷人絶塞草青青戰馬多¶
共許陳琳工奏記知君名宦未蹉跎¶
　　　招隠寺送閻判官還江州¶
離别那逢秋氣悲東林更作上方期共知客路浮雲外¶
暫愛僧房墜葉時長江九派人歸少寒嶺千重鴈度遲¶
借問潯陽在何處每看潮落一相思¶
<pb:KR4h0015_WYG_005-6a>¶
　　　李二侍御丹陽東去新亭¶
姑蘇東望海陵間幾度裁書信未還長在府中持白簡¶
豈知天畔有青山人歸極浦寒流廣鴈下平蕪秋野閒¶
舊日新亭更携手他郷風景亦相關¶
　¶
　¶
　¶
　¶
<pb:KR4h0015_WYG_005-6b>¶
　¶
　¶
　¶
　¶
　¶
　¶
　¶
　二皇甫集巻五¶
