# -*- mode: mandoku-view; -*-
#+TITLE: 二皇甫集
#+DATE: 2015-08-25 00:31:07.391327
#+PROPERTY: ID KR4h0015
#+PROPERTY: BASEEDITION WYG    
#+PROPERTY: JUAN 卷四
<pb:KR4h0015_WYG_004-1a>¶
欽定四庫全書¶
　二皇甫集巻四¶
　　　　　　　　　　　　唐　皇甫冉　撰¶
　　五言排律¶
　　　酬張二仲彛¶
吳洲見芳草楚客動歸心屈宋郷山古荆衡煙雨深艱¶
難十載别羇旅四愁侵澧月通沅水湘雲入桂林已看¶
生白髪當為乏黄金江海時相見唯聞梁甫吟¶
<pb:KR4h0015_WYG_004-1b>¶
　　　答張諲劉方平兼呈賀蘭廣¶
野性難馴狎荒郊自閉門心閒同海鳥日夕戀山村屢¶
枉瓊瑶贈如今道術存逺峯時振䇿春雨耐香源復有¶
故人在寜聞簷鵲喧青青草色緑終是待王孫¶
　　　酬包評事璧畫山水見寄¶
逹官知所傲本意在雲泉濡翰生新興羣峰忽眼前黛¶
中分逺近筆下起風煙岩翠深樵路湖光出釣船寒侵¶
赤城頂日照武陵川若覽名山誌仍聞招隠篇遂令江¶
<pb:KR4h0015_WYG_004-2a>¶
海客惆悵憶閒田¶
　　　贈鄭山人¶
白首滄洲客陶然得此生龎公採藥去萊氏與妻行乍¶
見還州里全非隠姓名挂㠶臨海嶠貰酒秣陵城伐木¶
吴山曉持竿越水清家人恣貧賤物外任衰榮忽爾辭¶
林壑髙歌至上京避喧心已慣念逺夣頻成石路寒花¶
發江田臘雪明𤣥纁儻有命何以遂躬耕¶
　　　河南鄭少尹城南亭送鄭判官還河東¶
<pb:KR4h0015_WYG_004-2b>¶
使臣懷餞席亞尹有前溪客是仙舟裏途從御苑西泉¶
聲喧暗竹草色引長堤故綘青山在新田緑樹齊天秋¶
聞别鵠關曉待鳴雞應歎沉冥者年年津路迷¶
　　　登𤣥元廟¶
古廟川原逈重門禁籞連海童紛翠盖羽客事瓊筵御¶
路分踈柳離宫出苑田興新無向背望久辨山川物外¶
將遺老區中誓絶縁函關若逺近紫氣獨依然¶
　　　冬夜集賦得寒漏¶
<pb:KR4h0015_WYG_004-3a>¶
清冬洛陽客寒漏建章䑓出禁因風徹縈窻共月來偏¶
將殘瀨雜乍與遠鴻哀遥夜重城警流年滴水催荒齋¶
堪坐聽况有故人杯¶
　　　寄江東李判官¶
遠懷不可道歴稔勌離憂洛下聞新鴈江南想暮秋澄¶
清佐八使綱紀案諸侯地識吳平久才當晉用求時賢¶
幾殂謝摛藻繼風流更有西陵作還成北固遊歸程限¶
尺牘王事在扁舟山色臨湖盡猿聲入夣愁¶
<pb:KR4h0015_WYG_004-3b>¶
　　　送從弟豫貶遠州¶
何事成遷客思歸不見郷遊吳經萬里弔屈過三湘水¶
與荆巫接山通鄢郢長名嗟黄綬繫身是白眉良獨結¶
南枝恨應思北鴈行憂來沽楚酒𤣥鬢莫凝霜¶
　　　太常魏博士遠出賊庭江外相逢因叙其事¶
烽火驚戎塞豺狼犯帝畿川原無稼穡日月翳光輝里¶
社枌榆毁宫城騎吏非羣生被慘毒雜虜耀輕肥多士¶
從芳餌唯君識禍機心同合浦葉命寄首陽薇耻作纎¶
<pb:KR4h0015_WYG_004-4a>¶
鱗喣方隨髙鳥飛山經商嶺出水泛漢池歸離别霜凝¶
鬢逢迎淚迸衣京華長路絶江海故人稀秉節身常苦¶
求仁志不違祇應窮野外耕種且相依¶
　　　上禮部楊侍郎¶
郢匠掄材日轅輪必盡呈敢言當一幹徒欲𨽻諸生未¶
學漸鄒魯深仁録弟兄餘波知可挹弱植更求榮績媿¶
他年敗功期此日成方因舊桃李猶冀載飛鳴道淺猶¶
懷分時移但自驚關門驚暮節林壑廢春耕十里嵩峯¶
<pb:KR4h0015_WYG_004-4b>¶
近千秋潁水清煙花迷戍谷墟落接陽城渺黙思鄉夣¶
遲迴知己情勞歌終此曲還是苦辛行¶
　　　宿嚴維宅送包七¶
江湖同避地分守自依依盡室今為客經秋空念歸嵗¶
儲無别墅寒服羡鄰機草色村橋晩蟬聲江樹稀夜凉¶
冝共醉時難惜相違何事隨陽侣汀洲忽背飛¶
　　　送李萬州赴饒州覲省(得西/字)¶
前程觀拜慶舊館惜招攜荀氏風流日胡家清白齊川¶
<pb:KR4h0015_WYG_004-5a>¶
迴吳岫失塞濶楚雲低舉目觀魚鳥驚心怯皷鼙人稀¶
漁浦外灘少定山西無限青青草王孫去不迷¶
　　　送鄒判官赴河南¶
看君發原隰四牡去皇皇始罷滄江吏還隨粉署郎海¶
沂軍未息河畔嵗仍荒征稅人全少榛蕪虜近亡所行¶
知宋逺相隔嘆淮長早晩裁書寄銀鈎佇八行¶
　　　送歸中丞使新羅¶
詔使殊方逺朝儀舊典行浮天無盡處望日計前程暫¶
<pb:KR4h0015_WYG_004-5b>¶
喜孤山出長愁積水平野風飄疊皷海雨濕危旌異俗¶
知文教通儒有令名還將大戴禮方外授諸生¶
　　　劉侍御朝命許停官歸侍¶
孟孫唯問孝萊子復辭官幸遂温凊願其甘稼穡難採¶
芝供上藥拾槿奉晨餐棟裏雲藏雨山中暑帶寒非時¶
因有筍閒地盡生蘭賜告承優詔長筵永日歡¶
　　　夜集張諲所居(得飄/字)¶
江南成久客門館日蕭條唯有圗書在多傷鬢髪凋諸¶
<pb:KR4h0015_WYG_004-6a>¶
生陪講誦稚子給漁樵虚室寒燈静空堦落葉飄滄洲¶
自有趣誰道隠湏招¶
　　　奉和獨孤中丞逰法華寺¶
謝君臨郡府越國舊山川訪道三千界當仁五百年岩¶
空騶馭響樹宻斾旌連閤影凌空壁松聲助亂泉開門¶
得初地伏檻接諸天向背春光滿樓臺古制全羣峰争¶
彩翠百谷㑹風煙香像隨僧久祥烏報客先清心乗暇¶
日稽首慕良縁法證無生偈詩成大雅篇蒼生望已久¶
<pb:KR4h0015_WYG_004-6b>¶
迴駕獨依然¶
　　　閒居作¶
多病辭官罷閒居作賦成圗書唯藥籙飲食止藜羮學¶
謝淹中術詩無鄴下名不堪趨建禮詎是厭承明已輟¶
金門歩方從石路行逺山期道士髙柳覔先生性懶尤¶
因疾家貧自少營種苗雖向短榖價幸全輕篇詠投康¶
樂壺觴就歩兵何日肯相訪開户一逢迎¶
　　　送處州裴使君赴京¶
<pb:KR4h0015_WYG_004-7a>¶
使君朝北闕車騎發東方别喜天書召寜憂地脉長山¶
行朝復夕水宿露為霜秋草連秦塞孤㠶落漢陽新銜¶
趨建禮舊位識文昌唯有東歸客應隨南鴈翔¶
　　　和袁郎中破賊後經剡中山水¶
武庫分帷幄儒衣事皷鼙兵連越徼外㓂盡海門西節¶
比全踈勒功當雪㑹稽旌旗迴剡嶺士馬濯靈溪受律¶
梅初發班師草未齊行㸔佩金印豈得訪丹梯¶
　　　送魏六侍御葬¶
<pb:KR4h0015_WYG_004-7b>¶
哭葬寒郊外行將何所從盛曹徒列栢新墓已栽松海¶
月同千古江雲覆幾重舊書曽諫獵遺草議登封疇昔¶
輕三事常期老一峰門臨商嶺道窻引洛城鐘應積泉¶
中恨無因世上逢招尋偏見厚踈慢亦相容張范危通¶
夣求羊永絶踪誰知長卿疾歌賦不還卭¶
　　　送王相公赴幽州(一作韓/栩詩)¶
黄閤開帷幄丹墀拜冕旒位髙湯左相權總漢諸侯不¶
改周南化仍分趙北憂雙旌過易水千騎入幽州塞草¶
<pb:KR4h0015_WYG_004-8a>¶
連天暮邉風動地秋無因陪逺道結束佩吳鈎¶
　　　東郊迎春¶
曉見蒼龍駕東郊春已迎綵雲天仗合𤣥象太階平佳¶
氣山川秀和風政令行勾陳霜騎肅御道雨師清律向¶
韶陽變人隨草木榮遥觀上林樹今日遇遷鶯¶
　　　華清宫¶
驪岫接新豐岧嶤駕翠空鑿山開秘殿隠霧閉仙宫綘¶
闕猶栖鳯雕梁尚帶虹温泉曾浴日華館舊迎風肅穆¶
<pb:KR4h0015_WYG_004-8b>¶
瞻雲輦沉深閉綺櫳東郊倚望處瑞氣靄濛濛¶
　　　和鄭少尹祭中岳寺北訪蕭居士越上方¶
肅事祠靈境尋真到隠居夤縁幽谷逺蕭散白雲餘晩¶
節持僧律他年著道書海邉曽狎鳥濠上正觀魚寂静¶
求無相淳和覩太初一峰綿嵗月萬姓任盈虗籬隔溪¶
鐘度空臨澗木踈謝公懷舊壑迴駕復何如¶
　　　適荆州途次南陽贈何明府¶
千里獨逰日有懷誰與同言過細陽令一遇朗陵公清¶
<pb:KR4h0015_WYG_004-9a>¶
節邁多士斯文傳古風閭閻知俗變原野識年豐吾道¶
方在此前程殊未窮江天經峴北客思滿巴東夣渚夕¶
愁逺山丘晴望通應嗟出處異流蕩楚雲中¶
　¶
　¶
　¶
　¶
　¶
<pb:KR4h0015_WYG_004-9b>¶
　¶
　¶
　¶
　¶
　¶
　¶
　¶
　二皇甫集巻四¶
